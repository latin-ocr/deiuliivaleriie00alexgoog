— XXXII -

in loco interpolato fere eadem omittit, quae in fine paginae
adscripsit M (conf. etiam Zacheri notas). Haec igitur e
vetustiore epitomae libro recepit, quem tamen egregium
inter ceteros locum tenere nem0, opinor, demonstrabit, cum
vel interpolatum verbum semper (10, 18), quod in S in margine
adscriptum est, inter reliqua ille exhibuerit.

Usus est Epitomator Valerii codice, qui, ut dixi, Gottin-
gensis (Vg) illius fuit simillimus multoque propius ad Am-
brosianum (Va) quam ad Parisinum (Vp) se addixit; saepius
etiam cum Ambrosiam notulis inter lineas additis ita congruit,
ut illas e vetustiore libro petitas esse satis ostendat; conferas
e. g. 22, 13 ooos stultissimos inquit dicam, ubi Valerius (62, 3)
ooos fortissimos ait habet, sed supra lineam Va vel stul-
tissimos dixerim addit. Huius igitur codicis imaginem multo
iam confidentius recuperare nobis licebit. His autem tribus
subsidiis, epitomae archetypum dieo et fragmentum Gottin-
gense et excerpta Oi, si recte utemur, multos in Valerio
locos emendare poterimus. Kueblerum enim, virum de Valerio
optime meritum, codicum suorum auctoritati nimium tribuisse
equidem persuasum habeo —

In paranda hac epitomae recensione id maxime egi,
ut, quid codex Oxoniensis contineret, legentibus proponerem.
Cur tamen in ea, quae vetustiori epitomatori debetur, parte
(Ζ) eum sequi non potuerim, supra exposui. Meum esse praete-
rea duxi, ut quantum possem, Epitomatoris verba restituerem.
Ubi illum recepisse quae sensu carerent, ipsius Valerii docent
verba, reliqui quod in melioribus codicibus legebatur, ubi
ex Valerio facili opera epitomae verba sanari poterant,
intacta ea relinquere nolui. Qua in re certe modum tenere
difficillimum est meque ipsum saepius dubium haesisse libere
profiteor. Infra epitomae apparatum illas quas O solus
exhibet partes (Oi), minoribus typis exprimendas curavi.
Paginarum et capitum numeros qui sunt editionis Zache·
rianae et Kueblerianae, in 'margine addidi. In commentario
editioni addito et singulos locos et totius epitomae latini·
tatem explanare studui. In epimetro fusius de ipsius Valerii
fragmento Gottingensi egi.

 

