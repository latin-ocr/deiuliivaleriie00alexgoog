Natus sum Gabriel Gedeon Cillie in Australi Africa
in pago, qui lingua Batava dicitur „Blauw Vallei“, urbi Wel·
lington proximo die X mensis Septembris anni 1870 patre
Carolo Daniele, matre Martha Helena ex gente Marais Fi—
dem profiteor Calvinistarum. Litterarum primordiis imbutus

sum in ludo publico cui tum praeerat vir benignissimus
Marinus Ι. Stucki. Annum agens quintum decimum, cumpater
mortuus esset, domum revocatus usque ad annum 1891 rebus
rusticis operam navavi, ut fratrem in administrando lati-
fundio adiuvarem. Deinde afflictis rebus domesticis scho-
lam repetivi. Anno 1892 ad 1894111 urbe Capensi Collegium
frequentavi anglice nuncupatum „Normal College“‚ quod
curis viri ornatissimi Ι. R. Whitton florebat. Unde 1894 venia
docendi munitus in civium numerum Collegii Victoriani
Stellenboschiae receptus sum. Anno 1897 postquam bac·
calaureus artium summa cum laude factus sum, per duos
annos in illo Capensi collegio munere praeceptoris func-
tus sum.

Mense Novembri anni 1899 Edinburgum me contuli3
ibi in academia nomen professus Anglicis potissimum litteris
philosopiae morali, arti educandi studui, quarum disciplinarum
magister creatus Argentoratum veni. Scholis interfui horum
virorum doctorum: Edinburgi: Laude, Saintsbury‚ Seth3 Ar-
gentorati: Baeumker‚ Huebschmann‚ Keil, Knapp‚ Leumann,
Michaelis Neumann, Plasberg (nunc Rostochensis)‚ Reitzen-
stein, Schwartz (nunc Gottingensis) Thraemer, Ziegler. Qui-
bus omnibus multum me debere grato animo profiteor.

 

